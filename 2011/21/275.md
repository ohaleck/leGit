# UCHWAŁA NR XXI/275/11 RADY MIASTA KRAKOWA
z dnia 6 lipca 2011 r.

**w sprawie przyjęcia Programu Ograniczania Niskiej Emisji dla Miasta Krakowa.**

Na podstawie art. 18 ust. 2 pkt 15 ustawy z dnia 8 marca 1990 r. o samorządzie gminnym (t.j.: Dz. U. z 2001 r.
Nr 142, poz. 1591 z późn. zm.) oraz art. 403 ust. 5 ustawy Prawo ochrony środowiska z dnia 27 kwietnia 2001 r.
(tj.: Dz. U. z 2008 r. Nr 25, poz. 150, z późn. zm.) Rada Miasta Krakowa uchwala co następuje:

1. Rozdział 1. Postanowienia ogólne
 
	§ 1. Przyjmuje się Program Ograniczania Niskiej Emisji dla Miasta Krakowa określający zasady udzielania dotacji celowej, zwanej dalej dotacją, na realizację zadań z zakresu ochrony środowiska obejmujących:
	
	 1. trwałą zmianę systemu ogrzewania opartego na paliwie stałym na:
		
		a. podłączenie do miejskiej sieci ciepłowniczej,
			
		b. ogrzewanie gazowe,
	
		c. ogrzewanie elektryczne,
	
		d. ogrzewanie olejowe,
	
		e. odnawialne źródło energii,
	
	2. instalację odnawialnego źródła energii,

	3. podłączenie ciepłej wody użytkowej związane z likwidacją palenisk węglowych,
	
	zwany dalej Programem.

    § 2. Ilekroć w uchwale jest mowa o:

    1. Beneficjencie – rozumie się przez to uczestników Programu posiadających tytuł prawny do nieruchomości, wynikający z prawa własności, użytkowania wieczystego, ograniczonego prawa rzeczowego lub stosunku zobowiązaniowego.

    2. Efekcie ekologicznym – rozumie się przez to w szczególności ilość zlikwidowanych pieców węglowych, piecyków gazowych/powierzchnię ogrzewania, moc cieplną likwidowanej kotłowni/powierzchnię ogrzewania oraz moc lub powierzchnię instalowanego odnawialnego źródła energii.
    3. Lokalizacji – rozumie się przez to lokalizację zadania określoną według priorytetów wynikających z POP.
    4. Odnawialnym źródle energii – rozumie się przez to kolektory słoneczne oraz pompy ciepła.
    5. Osobie fizycznej – rozumie się przez to osoby określone w Tytule II, Księgi Pierwszej ustawy z dnia 23 kwietnia 1964 Kodeks Cywilny ( Dz. U. 1964 Nr 16 poz. 63 z późn. zm.).
    6. POP - rozumie się przez to Program Ochrony Powietrza dla województwa małopolskiego, obejmujący aglomerację krakowską, uchwalony Uchwałą nr XXIX/612/09 Sejmiku Województwa Małopolskiego z dnia 21 grudnia 2009 r.
    7. POŚ - rozumie się przez to Program Ochrony Środowiska dla Miasta Krakowa, przyjęty Uchwałą nr LXXV/737/05 Rady Miasta Krakowa z dnia 13 kwietnia 2005 r.
    7. Porozumieniu - rozumie się przez to zawarte Porozumienie z dnia 15 maja 2012 roku pomiędzy następującymi sygnatariuszami: Województwem Małopolskim, Wojewódzkim Funduszem Ochrony Środowiska i Gospodarki Wodnej, Gminą Miejską Kraków-Urzędem Miasta Krakowa, Miejskim Przedsiębiorstwem Energetyki Cieplnej S.A w Krakowie, Elektrociepłownią Kraków S.A w Krakowie, Elektrownią Skawina S.A, Polskim Górnictwem Naftowym i Gazownictwem S.A, TAURON Sprzedaż Sp. z o. o w sprawie wspólnych działań zmierzających do zmniejszenia ilości emitowanych do atmosfery zanieczyszczeń pochodzących z procesów spalania paliw stałych.
    8. Prawo ochrony środowiska – rozumie się przez to ustawę z dnia 27 kwietnia 2001 r. Prawo ochrony środowiska ( tekst jedn. Dz. U. z 2008 r. Nr 25, poz. 150 z późn. zm.).
    9. PROGRAMIE – rozumie się przez to Program Ograniczania Niskiej Emisji dla Miasta Krakowa, określający zasady udzielania dotacji na realizację zadań, dofinansowanych z budżetu Miasta Krakowa.
    10. Przedsiębiorcy – rozumie się przez to podmiot prowadzący działalność gospodarczą bez względu na jego formę prawną, zgodnie z art. 1 Załącznika nr 1 do rozporządzenia Komisji (WE) nr 800/2008 z dnia 6 sierpnia 2008 r. uznającym niektóre rodzaje pomocy za zgodne ze wspólnym rynkiem w zastosowaniu art. 87 i 88 Traktatu (ogólne rozporządzenie w sprawie wyłączeń blokowych) (Dz. U. UE. L. 2008. 214. 3, z późn. zm.)
    11. TFUE - rozumie się przez to Traktat o Funkcjonowaniu Unii Europejskiej.
    12. Udzielającym dotacji – rozumie się przez to Gminę Miejską Kraków-Urząd Miasta Krakowa.
    13. Wspólnocie mieszkaniowej - rozumie się przez to, zgodnie z art. 6 ustawy o własności lokali z dnia 24 czerwca 1994 r. (tj. Dz. U. 2000 Nr 80 poz. 903 z późn. zm.) ogół właścicieli, których lokale wchodzą w skład określonej nieruchomości. Wspólnota mieszkaniowa może nabywać prawa i zaciągać zobowiązania, pozywać i być pozwana.
    14. Zadaniu - rozumie się przez to wykonanie przedsięwzięć (zadań) z zakresu ochrony środowiska, o których mowa w art. 400a ust. 1 pkt 21 ustawy z dnia 27 kwietnia 2001 r. Prawo ochrony środowiska, polegających na zmianie systemu ogrzewania bądź instalacji odnawialnego źródła energii bądź podłączeniu ciepłej wody użytkowej w nieruchomościach zlokalizowanych w granicach administracyjnych miasta Krakowa.
    15. Zmianie systemu ogrzewania - rozumie się przez to trwałą zmianę systemu ogrzewania opartego na paliwie stałym na:
    
        a. podłączenie do miejskiej sieci ciepłowniczej,
     
        b. ogrzewanie gazowe,
     
        c. ogrzewanie elektryczne,
     
        d. ogrzewanie olejowe,
     
        e. odnawialne źródło energii.
     
    § 3. 
        
    1. Program prowadzony jest w celu ograniczania emisji zanieczyszczeń, w szczególności pyłowych, z pieców oraz kotłowni opalanych paliwem stałym, oraz ograniczania emisji innych substancji stanowiących o przekroczeniu standardów jakości powietrza w Krakowie.
	2. W ramach Programu mogą być realizowane wyłącznie inwestycje nieoddziałowujące znacząco na środowisko tj. w przypadku spalania paliw gazowych i olejowych, instalacje o mocy cieplnej do 25 MW.

    § 4. 
    1. Zadania wykonywane na zasadach określonych w niniejszym Programie dofinansowane są z budżetu Miasta Krakowa, do wysokości środków ustalanych corocznie w tym budżecie na realizację Programu.
	2. Zadania wykonywane na zasadach określonych w niniejszym Programie mogą być również dofinansowane w formie pomocy finansowej lub rzeczowej, na warunkach określonych w Porozumieniu, o którym mowa w § 2 pkt 8.

2. Rozdział 2. Ogólne zasady udzielania dotacji w ramach PROGRAMU.
 
    § 5. Beneficjentami PROGRAMU są :
     
    1. podmioty niezaliczone do sektora finansów publicznych, w szczególności:      
        
        a. osoby fizyczne,
        
        b. wspólnoty mieszkaniowe,
        
        c. osoby prawne,
        
        d. przedsiębiorcy,
        
    2. jednostki sektora finansów publicznych będące gminnymi lub powiatowymi osobami prawnymi.
 
    § 6.
    
    1. Beneficjenci będą mogli starać się o uzyskanie dotacji do zadań planowanych do wykonania w nieruchomościach zlokalizowanych w granicach administracyjnych Miasta Krakowa, z zastrzeżeniem, że wykonanie to nastąpi w roku, określonym w ogłoszeniu, o którym mowa w § 6 ust. 4.
    2. Dotacja może być udzielona wyłącznie na dofinansowanie tzw. kosztów koniecznych realizacji zadania, w szczególności:    
  	    1. kosztów wykonania demontażu palenisk węglowych,
	    2. kosztów zakupu i montażu nowego źródła ogrzewania,
	    3. kosztów zakupu, montażu, wymiany lub modernizacji instalacji lub przystosowania pomieszczenia związanego z nowym źródłem ogrzewania,
	    4. kosztów modernizacji systemu odprowadzania spalin niezbędnego do prawidłowego funkcjonowania nowego źródła ogrzewania,
	    5. kosztów podłączenia do miejskiej sieci ciepłowniczej w zakresie wykonania wewnętrznej instalacji centralnego ogrzewania oraz ciepłej wody użytkowej z wyłączeniem urządzeń węzła cieplnego,
	    6. kosztów zakupu i montażu instalacji odnawialnego źródła energii.
	   
    3. Dotacje nie mogą być wykorzystane na:

         1. dokumentację sporządzaną w ramach przygotowania zadania (projekt budowlano-wykonawczy montażu instalacji),
         2. zadania, których realizacja nie gwarantuje trwałego efektu ekologicznego,
         3. budowę zewnętrznych sieci ciepłowniczych, energetycznych i gazowych,
         4. zakup urządzeń grzewczych nie stanowiących trwałego wyposażenia mieszkań.

	4. Przyznawanie dotacji odbywa się na wniosek o udzielenie dotacji, zwany dalej wnioskiem, złożony w sposób określony w ogłoszeniu o naborze wniosków w danym roku w ramach PROGRAMU, zamieszczonym w Biuletynie Informacji Publicznej. Złożenie wniosku następuje wyłącznie w formie elektronicznej wraz z podaniem adresu emailowego służącego do prowadzenia korespondencji. Zatwierdzenie złożenia wniosku i potwierdzenie poprawności złożonych danych następuje w formie pisemnej. Ostateczny termin składania wniosków mija z dniem 1.09.2015. Beneficjent, który złoży poprawny wniosek do dnia 1.04.2015 otrzymuje 1000 zł premię dodawaną do dotacji. Premia pochodzi wyłącznie z środków budżetu miasta Krakowa 
	5. W przypadku wystąpienia wolnych środków finansowych zarezerwowanych w budżecie Miasta Krakowa na zadania, o których mowa w § 6 ust. 1 lub pozyskania dodatkowych środków finansowych z innych źródeł, dopuszcza się możliwość kontynuowania rozpatrywania złożonych wniosków lub ogłoszenia kolejnego naboru wniosków w roku budżetowym. Realizacja takich wniosków odbywa się zgodnie z zasadami regulującymi wydatkowanie tych środków.
	6. Warunkiem przekazania dotacji jest zawarcie umowy w formie pisemnej i jej realizacja na zasadach określonych w PROGRAMIE oraz ogłoszeniu, o którym mowa w pkt 4.
	7. Rozstrzygnięcie o przyznaniu dotacji nie jest decyzją administracyjną w rozumieniu przepisów Kodeksu postępowania administracyjnego i nie przysługuje na nie odwołanie.
	8. Dotacja nie może pokrywać wydatków przeznaczonych na ten sam cel finansowanych z innych bezzwrotnych źródeł (zakaz tzw. podwójnego finansowania).
	9. Za pisemną zgodą beneficjenta, dopuszcza się możliwość złożenia wniosku przez inny podmiot, zwany dalej „inwestorem zastępczym”, który bezpośrednio lub pośrednio wykonuje czynności określone w par 6 ust 2. Zmiana lub wycofanie wniosku wymaga zgody beneficjenta i inwestora zastępczego wyrażonej w formie aktu notarialnego.
	
    § 7. 
    1. Przyznawanie dotacji odbywa się do wysokości środków finansowych zarezerwowanych na ten cel w budżecie Miasta Krakowa lub na podstawie Wieloletniej Prognozy Finansowej Miasta Krakowa w przypadkach określonych w par 7a ust 3
    2. Wysokość środków, o których mowa w § 7 ust. 1, podawana będzie corocznie w ogłoszeniu o naborze wniosków do PROGRAMU.
    3. Kwoty dopłat, o których mowa w rozdziale 3, przysługują tylko beneficjentom, którzy dokonają zakończenia i prawidłowego rozliczenia dotacji do dnia 31.12.2015. Po tym terminie dopłata zostaje obniżona o 50%.

	§ 7a.
	1. Przy składaniu wniosku beneficjent określa termin otrzymania dotacji.
	2. „Termin pewny”- otrzymanie dotacji następuje pod warunkiem zapewnienia środków finansowych przewidzianych w budżecie lub projekcie budżetu miasta Krakowa i następuje w ciągu 3 miesięcy od zakończenia i prawidłowego rozliczenia dotacji. W przypadku braku środków finansowych nie obowiązuje obniżenie dopłaty określone w par 7 ust 3 pod warunkiem dokonania zakończenia i prawidłowego rozliczenia dotacji w następnym naborze wniosków do programu w ciągu 12 miesięcy od otrzymania rozstrzygnięcia o przyznaniu dotacji.
	3. „Termin wydłużony” oraz „termin wydłużony z comiesięczną wypłatą odsetek”- otrzymanie dotacji następuje na podstawie budżetu lub projektu budżetu miasta Krakowa lub Wieloletniej Prognozy Finansowej Miasta Krakowa i będzie dokonane w ciągu 36 miesięcy od momentu zakończenia i prawidłowego rozliczenia dotacji. Za każdy miesiąc do momentu otrzymania dotacji beneficjentowi przysługują odsetki w wysokości 1 procenta miesięcznie płatne przy wypłacie dopłaty („termin wydłużony”) lub 0,5 procenta miesięcznie płatne co miesiąc na konto beneficjenta („termin z comiesięczną wypłatą odsetek”) liczone od momentu zakończenia i prawidłowego rozliczenia dotacji. Beneficjentowi przysługuje prawo określenia w wniosku preferowanego roku otrzymania dotacji z prawem jednorazowej zmiany terminu. Beneficjentowi przysługuje również prawo określenia preferowanego roku otrzymania dotacji po terminie 36 miesięcy od momentu zakończenia i prawidłowego rozliczenia dotacji, nie dłużej jednak niż do 31.12.2024 roku, wraz z możliwością jednorazowej zmiany preferowanego terminu otrzymania dopłaty.

    § 8.     
    1. Ogłoszenie o naborze wniosków może nastąpić na podstawie projektu uchwały budżetowej przekazanego Radzie Miasta Krakowa na zasadach określonych w przepisach ustawy z dnia 27 sierpnia 2009 roku o finansach publicznych ( Dz. U. nr 157, poz. 1240 z późn. zm.).    

	2. Złożone wnioski opiniuje komisja powołana przez Prezydenta Miasta Krakowa.
	
	3. W ramach opiniowania, o którym mowa w ust. 2, dokonywana jest ocena formalna i merytoryczna wniosków oraz określane są propozycje kwot dotacji.
	
	4. Prezydent Miasta Krakowa lub osoba przez niego upoważniona dokonuje ostatecznej akceptacji wyników prac komisji, o której mowa w ust. 2.

	§ 9. Informacje o ilości złożonych wniosków oraz o ilości wniosków niespełniających wymogów formalnych i dotacjach udzielonych na realizację zadań, będą podane do publicznej wiadomości w Biuletynie Informacji Publicznej, w formie rocznego wykazu kwoty udzielonej dotacji i liczby zlikwidowanych palenisk i kotłowni, zamontowanych odnawialnych źródeł energii i zrealizowanych podłączeń do miejskiej sieci ciepłowniczej.
	
3. Rozdział 3. Realizacja PROGRAMU
	
    I\. Dotacja dla osób fizycznych

	§ 10. 
	1. Osoby fizyczne będą mogły starać się o uzyskanie dotacji do zadań, które mają zostać wykonane z zastrzeżeniem, że wykonanie to nastąpi w roku, określonym w ogłoszeniu, o którym mowa w § 6 ust. 4.
	2. Dotacja będzie przydzielana w wysokości do 100% poniesionych kosztów, ale nie więcej niż:
		1. 900 zł za każdy kW:
			a. mocy nowego źródła ogrzewania w przypadku likwidacji palenisk lub kotłowni węglowych,
			b. mocy nowego źródła centralnej ciepłej wody użytkowej,
			c. mocy zainstalowanej pompy ciepła,
		2. 1 000 zł za każdy metr kwadratowy w przypadku zainstalowania kolektora słonecznego.

	§ 11. Wnioski zostaną odrzucone z powodu następujących błędów formalnych:
		
	1. niewypełnienie wymaganych punktów formularza wniosku,
	2. złożenie wniosku po terminie,
	3. złożenie wniosku bez wymaganych załączników,
	4. złożenie wniosku w sposób niezgodny z ogłoszeniem o udzielaniu dotacji,
	5. złożenie wniosku na niewłaściwym formularzu, innym niż określony w ogłoszeniu o udzielaniu dotacji,
	6. złożenie wniosku przez osobę nieuprawnioną,
	7. złożenie wniosku nie podpisanego przez beneficjenta.

	§ 12. 
	1. Wzór wniosku o udzielenie dotacji oraz wzór wniosku o rozliczenie dotacji wraz z wykazem niezbędnych dokumentów, które należy dołączyć do nich będzie stanowić załącznik do ogłoszenia o udzieleniu dotacji na dany rok.

	2. Wnioski wraz z wymaganymi załącznikami należy składać w miejscu i formie wskazanym w ogłoszeniu o udzielaniu dotacji.
	
	§ 13. 
	
	1. Wnioski rozpatrywane będą według następujących kryteriów:
		1. zawarcia umów przyłączeniowych na realizację zadania z sygnatariuszami Porozumienia, o którym mowa § 2 pkt 8,
		2. możliwości korzystania z pomocy, o której mowa w paragrafie 4 ust. 2 Programu,
		3. wielkości efektu ekologicznego osiągniętego poprzez realizację zadania,
		4. zastosowanego systemu ogrzewania, wg priorytetów określonych w POP,
		5. terminu i poprawności złożenia wniosku,
		6. realizacji zadania na terenie Osiedla Uzdrowisko Swoszowice, utworzonego w ramach Dzielnicy X Swoszowice,
		7. lokalizacji zadania, według priorytetów określonych w POP.

	2. Informacja o wagach kryteriów oraz priorytetach POP umieszczona będzie w ogłoszeniu o naborze wniosków, o którym mowa w § 6 ust. 4.

	§ 14. 
	
	1. Ustala się następujący tryb postępowania w sprawie o udzielenie dotacji:
		
		1. złożenie kompletnego wniosku o udzielenie dotacji na zasadach w określonych w Programie, jako warunek przystąpienia do PROGRAMU,
		
		2. przeprowadzenie przez komisję weryfikacji wniosków, wg kryteriów określonych w § 13, oraz ich oceny merytorycznej,
		
		3. opracowanie przez komisję listy ocenianych wniosków wraz z propozycją wysokości kwoty dotacji w oparciu o kryteria wymienione w § 13 niniejszego PROGRAMU, celem przedłożenia dla ostatecznej akceptacji, o którym mowa w § 8 ust. 4,
		
		4. zawiadomienie beneficjenta o terminie i miejscu zgłoszenia się w celu podpisania umowy, przy czym niedotrzymanie terminu uznaje się za rezygnację beneficjenta z udziału w PROGRAMIE,
		
		5. przyznanie dotacji następuje na podstawie umowy o udzieleniu dotacji, której wzór będzie stanowił załącznik do ogłoszenia o udzieleniu dotacji na dany rok,
		
		6. przekazanie dotacji na realizacje zadania nastąpi po jego zakończeniu i przyjęciu prawidłowego rozliczenia.
		
	§ 15. Ustala się następujące zasady rozliczenia dotacji:
	
	1. Beneficjent podpisując umowę zobowiązany jest do realizacji zadania po zawarciu umowy w terminach, zakresie i na zasadach w niej określonych.
	
	2. Beneficjent zobowiązany jest do rozliczenia dotacji w ciągu 14 dni od zakończenia realizacji zadania określonego w umowie, o której mowa w ust. 1 jednak nie później niż do dnia 15 listopada roku, o którym mowa w § 6 ust. 1.
	
	3. Dla rozliczenia, o którym mowa w ust. 2 beneficjent przedkłada wniosek o rozliczenie dotacji wraz z dokumentami, w tym również oryginałami faktur VAT lub rachunków, potwierdzającymi w szczególności:
	
		a. wykonanie zadania, na które przyznana została dotacja,
	
		b. poniesienie kosztów koniecznych do wykonania zadania, na które została przyznana dotacja.

	II\. Dotacja dla wspólnot mieszkaniowych
    
    § 16.
    Do udzielenia dotacji wspólnotom mieszkaniowym stosuje się zasady określone w punkcie I niniejszego rozdziału.

	III\. Dotacja dla przedsiębiorców

	§ 17. Dotacja dla przedsiębiorców, stanowi pomoc publiczną w rozumieniu art. 107 TFUE i jest udzielana na realizację zadań:
	
	1. „obejmujących zmianę systemu ogrzewania, bądź podłączenie ciepłej wody użytkowej, udzielana jest jako pomoc de minimis zgodnie z warunkami określonymi w Rozporządzeniu Komisji (UE) Nr 1407/2013 z dnia 18 grudnia 2013 r. w sprawie stosowania art. 107 i 108 Traktatu o funkcjonowaniu Unii Europejskiej do pomocy de minimis (Dz. Urz. UE L Nr 352 z 24.12.2013 r.) oraz Rozporządzeniu Komisji (UE) Nr 1408/2013 z dnia 18 grudnia 2013 r. w sprawie stosowania art. 107 i 108 Traktatu o funkcjonowaniu Unii Europejskiej do pomocy de minimis w sektorze rolnym (Dz. Urz. UE L Nr 352 z 24.12.2013 r.)
	
	2. obejmujących instalację odnawialnych źródeł energii udzielana jest w ramach programu pomocowego zgodnie z warunkami określonymi w Rozporządzeniu Ministra Środowiska z dnia 30 grudnia 2013 r. w sprawie szczegółowych warunków udzielania regionalnej pomocy publicznej na niektóre cele z zakresu ochrony środowiska (Dz. U. z 2013 r. poz. 1667).

	§ 18. Dotacja będzie przydzielana w wysokości do 100 % poniesionych kosztów, z zastrzeżeniem zapisów rozporządzenia Rady Ministrów z dnia 13 października 2006 roku w sprawie ustalenia mapy pomocy regionalnej (Dz. U. Nr 190, poz. 1402), ale nie więcej niż:
	1. 900 zł za każdy kW:
	a. mocy nowego źródła ogrzewania w przypadku likwidacji palenisk lub kotłowni węglowych,
	b. mocy nowego źródła centralnej ciepłej wody użytkowej,
	c. mocy zainstalowanej pompy ciepła,
	d. 1 000 zł za każdy metr kwadratowy w przypadku zainstalowania kolektora słonecznego.

	§ 19. Wnioski zostają odrzucone z powodu następujących błędów formalnych:

	1. niewypełnienie wymaganych punktów formularza wniosku,
	
	2. złożenie wniosku po terminie,
	
	3. złożenie wniosku bez wymaganych załączników,
	
	4. złożenie wniosku w sposób niezgodny z ogłoszeniem o udzielaniu dotacji,
	
	5. złożenie wniosku na niewłaściwym formularzu, innym niż określony w ogłoszeniu o udzielaniu dotacji,
	
	6. złożenie wniosku przez osobę nieuprawnioną,
	
	7. złożenie wniosku nie podpisanego przez beneficjenta.
	
	§ 20. 

	1. Wzór wniosku o udzielenie dotacji oraz wzór wniosku o rozliczenie dotacji wraz z wykazem niezbędnych dokumentów, które należy dołączyć do nich będzie stanowić załącznik do ogłoszenia o udzieleniu dotacji na dany rok.

	2. Wnioski wraz z wymaganymi załącznikami należy składać w miejscu i formie wskazanym w ogłoszeniu o udzielaniu dotacji.
	
	3. Beneficjenci ubiegający się o udzielenie pomocy publicznej wraz z wnioskiem, o którym mowa w ust. 2, przedkładają również informacje oraz sprawozdania finansowe zgodnie z Rozporządzeniem Rady Ministrów z dnia 29 marca 2010 r. w sprawie zakresu informacji przedstawianych przez podmiot ubiegający się o pomoc de minimis (Dz. U. z 2010 r. Nr 53, poz. 311 i Dz. U. z 2013 r. poz. 276), Rozporządzeniem Rady Ministrów z dnia 29 marca 2010 r. w sprawie zakresu informacji przedstawianych przez podmiot ubiegający się o pomoc inną niż de minimis lub pomoc de minimis w rolnictwie w rolnictwie lub rybołówstwie (Dz. U. z 2010 r. Nr 53, poz. 312 oraz Nr 254, poz. 1704), Rozporządzeniem Rady Ministrów z dnia 11 czerwca 2010 roku w sprawie informacji składanych przez podmioty ubiegające się o pomoc de minimis w rolnictwie lub rybołówstwie (Dz. U. Nr 121, poz. 810).
	
	4. Beneficjenci ubiegający się o udzielenie pomocy publicznej zobowiązany jest do przedłożenia w żądanym terminie – na wniosek właściwego Wydziału – dodatkowych informacji niezbędnych dla jej oceny oraz prawidłowego udzielenia.
	
	§ 21. Prawidłowo złożone wnioski rozpatrywane będą z uwzględnieniem:
	1. Zachowania wszystkich warunków, uprawniających do otrzymania pomocy, o której mowa w § 17, w tym w szczególności
	
	   1. beneficjent prowadzący działalność gospodarczą, z wyłączeniem działalności zarobkowej w zakresie drogowego transportu towarów, przy zachowaniu wszystkich warunków określonych w Programie, może otrzymać dotację stanowiącą pomoc de minimis, jeżeli wartość pomocy brutto łącznie z wartością innej pomocy de minimis otrzymanej przez niego w okresie trzech lat podatkowych nie przekracza kwoty stanowiącej 200 000 euro,
	   2. beneficjent prowadzący działalność zarobkową w zakresie transportu drogowego towarów, przy zachowaniu wszystkich warunków określonych w Programie, może otrzymać dotację stanowiącą pomoc. Podpisany Strona de minimis, jeżeli wartość tej pomocy brutto łącznie z wartością innej pomocy otrzymanej przez niego w okresie trzech lat podatkowych nie przekracza kwoty stanowiącej 100 000 euro.,
	
	   3. beneficjent prowadzący działalność gospodarczą w sektorze produkcji rolnej, przy zachowaniu wszystkich warunków określonych w Programie, może otrzymać dotację stanowiącą pomoc de minimis, jeżeli wartość tej pomocy brutto łącznie z wartością innej pomocy otrzymanej przez niego w okresie trzech lat podatkowych nie przekracza kwoty stanowiącej 15 000 euro,
	   4. maksymalnej intensywności regionalnej pomocy inwestycyjnej, o której mowa w Rozporządzeniu Rady Ministrów z dnia 13 października 2006 r. w sprawie ustalenia mapy pomocy regionalnej.
	
	2. Następujących kryteriów:
		1. zawarcia umów przyłączeniowych na realizację zadania z sygnatariuszami Porozumienia, o którym mowa w § 2 pkt 8,
		2. możliwości korzystania z pomocy, o której mowa w paragrafie 4 ust. 2 Programu,
		3. wielkości efektu ekologicznego osiągniętego poprzez realizację zadania,
		4. zastosowanego systemu ogrzewania, wg priorytetów określonych w POP,
		5. terminu i poprawności złożenia wniosku,
		6. realizacji zadania na Osiedla Uzdrowisko Swoszowice, utworzonego w ramach Dzielnicy X Swoszowice,
		7. lokalizacji zadania, według priorytetów określonych w POP.
	3. Informacja o wagach kryteriów oraz priorytetach POP umieszczona będzie w ogłoszeniu o naborze wniosków, o którym mowa w § 6 ust. 4.

		§ 22. 
	1. Ustala się następujący tryb postępowania w sprawie o udzielenie dotacji:
	
		1. złożenie kompletnego wniosku o udzielenie dotacji na zasadach w określonych w Programie, jako warunek przystąpienia do PROGRAMU.
	
		2. Przeprowadzenie przez komisję weryfikacji wniosków, wg kryteriów określonych w § 21, oraz ich oceny merytorycznej i oceny wypełnienia warunków umożliwiających udzielenie pomocy publicznej.
	
		3. Opracowanie przez komisję listy ocenianych wniosków wraz z propozycją wysokości kwoty dotacji w oparciu o kryteria wymienione w § 21 niniejszego PROGRAMU, celem przedłożenia dla ostatecznej akceptacji, o którym mowa w § 8 ust. 4.
	
		4. Zawiadomienie beneficjenta o terminie i miejscu zgłoszenia się w celu podpisania umowy, przy czym niedotrzymanie terminu uznaje się za rezygnację beneficjenta z udziału w PROGRAMIE.
	
		5. Przyznanie dotacji następuje na podstawie umowy o udzieleniu dotacji, której wzór będzie stanowił załącznik do ogłoszenia o udzieleniu dotacji na dany rok.

6. Przekazanie dotacji na realizacje zadania nastąpi po jego zakończeniu i przyjęciu prawidłowego rozliczenia.

	§ 23. Ustala się następujące zasady rozliczenia dotacji:

	1. Beneficjent podpisując umowę zobowiązany jest do realizacji zadania po zawarciu umowy w terminach, zakresie i na zasadach w niej określonych.

	2. Beneficjent zobowiązany jest do rozliczenia dotacji w ciągu 14 dni od zakończenia realizacji zadania określonego w umowie, o której mowa w ust. 1 jednak nie później niż do dnia 15 listopada roku, o którym mowa w § 6 ust 1.

	3. Dla rozliczenia, o którym mowa w ust. 2 beneficjent przedkłada wniosek o rozliczenie dotacji wraz z oryginałami dokumentów, w tym również oryginałami faktur VAT lub rachunków potwierdzających w szczególności:

		1. wykonanie zadania, na które przyznana została dotacja,

		2. poniesienie kosztów koniecznych do wykonania zadania, na które została przyznana dotacja.

	IV\. Dotacja dla osób prawnych

	§ 24. Do udzielenia dotacji osobom prawnym stosuje odpowiednio się zasady określone w punkcie III niniejszego rozdziału.

	V\. Dotacja dla jednostek sektora finansów publicznych będących gminnymi lub powiatowymi osobami prawnymi 
	
	§ 25. Do udzielenia dotacji jednostkom sektora finansów publicznych będącymi gminnymi lub powiatowymi osobami prawnymi stosuje się odpowiednio zasady określone w punkcie III niniejszego rozdziału.

4. Rozdział 4. Postanowienia końcowe

	§ 26. Wykonanie uchwały powierza się Prezydentowi Miasta Krakowa.

	§ 27. Uchwała wchodzi w życie po upływie 14 dni od dnia ogłoszenia w Dzienniku Urzędowym Województwa Małopolskiego.

*Przewodniczący Rady Miasta Krakowa*
*Bogusław Kośmider*